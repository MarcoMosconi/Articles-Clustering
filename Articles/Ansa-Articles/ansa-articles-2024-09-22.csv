,Publication,Date,Title,Content
0,Ansa,2024-09-22,"
                              Norris vince il Gp di Singapore, quinta la Ferrari di Leclerc
                            ","Il britannico Lando Norris ha vinto il Gran Premio di Singapore di F1, 18/a prova del Mondiale di Formula 1. Il pilota della McLaren ha preceduto Max Verstappen con la Red Bull, secondo, e l'australiano Oscar Piastri, terzo con l'altra McLaren. Charles Leclerc ha conquistato il quinto posto, dietro a George Russell su Mercedes. Settimo l'altro ferrarista, Carlos Sainz. "
1,Ansa,2024-09-22,"
                                    Pioggia di missili su Israele. Hezbollah: 'Nuova fase, siamo pronti a qualsiasi scenario'
                                  ","Un portavoce di Hezbollah Hassan Fadlallah ha affermato che il conflitto tra il gruppo militante e Israele è ora entrato in una ""nuova fase"" e ha confermato che continueranno gli attacchi fino a quando non ci sarà un cessate il fuoco nella guerra a Gaza. Lo riporta la Bbc. Parlando al funerale di un membro di Hezbollah uccisi nell'attacco di venerdì, Fadlallah ha detto: ""Abbiamo una resistenza forte e capace. Tutte le opzioni sono sul tavolo, siamo pronti per qualsiasi scenario"".    Oggi massiccia ondata di missili lanciati da Hezbollah verso la bassa Galilea e le cittadine a nord di Haifa. Alcuni feriti da schegge a Kiriat Bialik.Lancio di razzi anche verso l'area di Tiberiade. Lo riferiscono i media israeliani. Hezbollah ha rivendicato la responsabilità per l'attacco missilistico di questa mattina nell'area delle Krayot, cittadine situate vicino a Haifa, dove alcune persone sono rimaste ferite, affermando di aver colpito una struttura appartenente all'azienda di difesa israeliana Rafael. Il lancio di razzi è stato dichiarato come risposta alle esplosioni avvenute in Libano la scorsa settimana, che hanno ucciso oltre trenta membri del gruppo e ferito migliaia di altri miliziani. Lo riporta il Times of Israel.  Hezbollah ha affermato di aver colpito complessi industriali militari in Israele in risposta alle esplosioni di cercapersone e walkie-talkie dei giorni scorsi, che hanno provocato decine di morti e migliaia di feriti. ""In una prima risposta"" alle esplosioni, Hezbollah ""ha bombardato i complessi industriali militari di Rafael"" nel nord di Israele con ""decine"" di razzi, afferma il partito di Dio in un comunicato. ""Abbiamo inferto a Hezbollah una serie di colpi che non immaginava. Se non ha capito il messaggio, vi assicuro che ora capirà. Siamo determinati a riportare i nostri residenti nel nord sani e salvi alle loro case. Faremo tutto il necessario per ripristinare la sicurezza"", ha dichiarato il premier israeliano Benyamin Netanyahu commentando l'escalation al nord delle ultime ore.  Gravi danni sono stati causati questa mattina a Beit Shearim nella valle di Jezreel, a Moreshet nel Misgav e a Kiryat Bialik, cittadine a nord di Haifa, a seguito dei massicci lanci di missili dal Libano. Hezbollah ha dichiarato di aver utilizzato per la prima volta i missili Fadi 1 e Fadi 2, insieme ai razzi Katyusha. La rete Hezbollah Al-Mayadeen ha riferito che il Fadi 1 ha un calibro di 220 mm e una gittata di 80 km. Lo scrive Ynet.  Il coordinatore speciale delle Nazioni Unite per il Libano ha avvertito di una ""catastrofe imminente"" in Medio Oriente, mentre aumenta la violenza tra Israele e Hezbollah. ""Con la regione sull'orlo di una catastrofe imminente, non si può dirlo abbastanza: non esiste una soluzione militare che renderà più sicure entrambe le parti"", ha affermato il coordinatore speciale Jeanine Hennis-Plasschaert in una dichiarazione su X. ""Un'escalation militare non è nell'interesse di Israele"". Lo ha detto la Casa Bianca a proposito della crisi in Libano.  L'Ambasciata americana in Libano ha portato al massimo il livello d'allerta sul Paese consigliando a tutti i cittadini Usa di non viaggiare in Libano per motivi di sicurezza. In nottata l'esercito israeliano ha fatto irruzione nella sede di Ramallah di Al Jazeera per notificare la chiusura per 45 giorni. L'ingresso dei militari negli uffici della Cisgiordania è stato testimoniato in diretta dalla stessa emittente qatariota.  Al Jazeera ha denunciato l'irruzione ""criminale"" effettuata da Israele nel suo ufficio in Cisgiordania. Lo si legge in una nota dell'emittente, dopo che i militari dell'Idf sono entrati nella sede di Ramallah per notificare la chiusura di 45 giorni.       Il ministero della Sanità libanese afferma che gli attacchi israeliani hanno ucciso tre persone nel sud del Paese.   Il presidente israeliano Isaac Herzog, intervistato da Sky News britannica, alla richiesta di un commento sulle accuse rivolte a Israele riguardo alle esplosioni di cercapersone e walkie-talkie in Libano la scorsa settimana ha respinto ogni legame con tali operazioni, affermando: ""Rifiuto categoricamente qualsiasi connessione con questa o quella operazione"". Il presidente ha invece parlato dell'attacco, attribuito da Israele a Hezbollah, che a luglio ha colpito Majdal Shams sul Golan. In quell'attacco, almeno 12 persone, inclusi bambini, sono state uccise. Herzog ha sottolineato che Israele ""ha il diritto di difendersi"". "
2,Ansa,2024-09-22,"
                                    Monza - Bologna 1-1pareggio di DjuricDIRETTA e FOTO
                                  ",Monza-Bologna 1-1 DIRETTA e FOTO per la quinta giornata di campionato LIVE   
3,Ansa,2024-09-22,"
                                    Crolla una palazzina a Saviano, morti 2 bambini e una donna anziana. C'è ancora un disperso
                                  ","Una palazzina di due piani è crollata a Saviano, in provincia di Napoli, a seguito di una esplosione di gas gpl. Secondo le prime informazioni sembrerebbe che l'esplosione sia avvenuta al secondo piano, nell'abitazione di una persona anziana. Al primo piano viveva una famiglia di cinque persone: padre, madre e tre figli di 2, 4 e 6 anni.  Il padre e uno dei tre figli della famiglia, di due anni, sono stati estratti vivi dalle macerie dai vigili del fuoco. Il bambino di due anni è stato trasportato all'ospedale Santobono di Napoli e non presenta danni neurologici, non è in prognosi riservata ed ha riportato la frattura di un femore. Il papà, invece, è in gravi condizioni, al Cardarelli.  Non c'è stato invece nulla da fare per un bambino e una bambina e per la loro nonna (o forse la mamma, l'identificazione è ancora in corso), morti nel crollo.  È stato infatti individuato anche il cadavere di una delel due donne finite sotto le macerie. I vigili stanno lavorando per estrarre il corpo senza vita mentre si lavora per cercare l'ultima dispersa. L'esplosione è avvenuta intorno alle 8 in Via Tappia, al civico numero 5. Sul posto stanno intervenendo anche le squadre Usar (Urban search and rescue) dei vigili del fuoco, specializzate in attività di soccorso tra le macerie in seguito a crolli dovuti a eventi sismici, esplosioni, dissesti statici e idrogeologici.   I vigili del fuoco e i soccorritori stanno scavando a mano, pietra dopo pietra, per estrarre le ultime due persone: una donna di 80 anni e la figlia di 40, madre dei bambini e moglie dell'uomo coinvolti. Con il passare delle ore cresce la preoccupazione per la sorte delle due donne. Il sindaco di Saviano, Vincenzo Simonelli, è scosso. E da questa mattina sul posto. ""I soccorritori stanno facendo un grande lavoro"", dice. I vigili del fuoco stanno impiegando alcune sonde munite di telecamere per proseguire nella ricerche. Intanto sul luogo della tragedia stanno arrivando familiari ed amici della famiglia coinvolta. Il papà dei bimbi è molto conosciuto anche perché lavora in un supermercato della zona.I soccorsi sono stati tempestivi perché, come spiega il tenente colonnello Paolo Leoncini, comandante del gruppo di Castello di Cisterna, ""una pattuglia dei carabinieri era in zona per un controllo di routine. In pochi minuti sono state avviate le operazioni di soccorso"", che sono giunte anche con le squadre Usar. Operazioni che sono particolarmente complesse, come spiega il funzionario del comando provinciale dei vigili del fuoco, Giuseppe Masi, perché i solai hanno collassato, con il primo piano della palazzina che ha ceduto sotto il peso delle macerie del secondo.Il prefetto di Napoli, Michele di Bari, ha convocato il Centro coordinamento soccorsi per seguire le operazioni in corso. Stupore e dolore tra le centinaia di persone che si sono radunate sin dalle prime ore del mattino davanti alla palazzina. ""Sembrava il botto di un aereo supersonico, ma abbiamo capito che era un crollo quando abbiamo visto levarsi una nuvola di polvere"", dice una delle persone arrivate sul posto subito dopo."
4,Ansa,2024-09-22,"
                                Irene Priolo commissaria per l'alluvione
                              ","Il Capo del Dipartimento della Protezione civile, Fabio Ciciliano, ha firmato un'ordinanza che disciplina i primi interventi urgenti conseguenti agli eccezionali eventi meteorologici in Emilia Romagna. Il provvedimento nomina Commissaria delegata la vicepresidente facente funzioni di Presidente della Regione Emilia-Romagna Irene Priolo che, per l'espletamento delle attività, ""potrà avvalersi delle strutture e degli uffici regionali, provinciali e comunali, oltre che delle amministrazioni centrali e periferiche dello Stato, nonché individuare soggetti attuatori che agiranno sulla base di specifiche direttive"".  Per fronteggiare l'emergenza la Commissaria predisporrà entro 30 giorni un piano di interventi urgenti da sottoporre all'approvazione del Capo del Dipartimento della Protezione civile, contenente le misure e gli interventi urgenti per il soccorso e l'assistenza alla popolazione, la rimozione delle situazioni di pericolo per la pubblica e privata incolumità, il ripristino della funzionalità dei servizi pubblici e delle infrastrutture di reti strategiche, l'attività di gestione dei rifiuti, macerie e materiale alluvionale. Il Commissario delegato, anche avvalendosi dei soggetti attuatori, ""è autorizzato inoltre ad assegnare ai nuclei familiari la cui abitazione principale, abituale e continuativa sia stata distrutta in tutto o in parte, o sia stata sgomberata, un contributo di autonoma sistemazione"". In particolare, ai nuclei familiari composti da una sola unità sono assegnati 400 euro, a quelli di due unità 500 euro, a quelli di tre unità 700 euro, a quelli di quattro unità 800 euro, fino a un massimo di 900 euro mensili per i nuclei familiari composti da cinque o più unità. È possibile inoltre erogare ulteriori 200 euro mensili, anche in aggiunta al limite massimo, per ogni componente della famiglia di età superiore ai 65 anni o disabile con invalidità non inferiore al 67%. L'ordinanza prevede inoltre la possibilità di chiedere la sospensione delle rate dei mutui. Per l'espletamento degli interventi d'urgenza è a disposizione del Commissario delegato la somma di 20 milioni di euro deliberata dal Consiglio dei Ministri del 21 settembre.Nei prossimi giorni, non appena la Regione Marche avrà raccolto e trasmesso al Dipartimento gli elementi utili, verrà immediatamente predisposta e firmata un'analoga ordinanza.   La Procura di Ravenna ha compiuto un primo sopralluogo in merito all'alluvione che nei giorni scorsi ha flagellato il territorio romagnolo. In particolare, come riferito dal Resto del Carlino, ieri mattina il Pm di turno Francesco Coco, accompagnato dal comandante della locale Compagnia dei carabinieri, si è recato a Traversara, frazione del comune di Bagnacavallo tra le più colpite dall'evento tra strade inondate di fango, case allagate e persone sui tetti soccorse dagli elicotteri.Il Pm a un certo punto ha incrociato il presidente della Provincia, sindaco di Ravenna e candidato alle prossime Regionali Michele de Pascale: una semplice coincidenza - ha spiegato quest'ultimo - verificatasi mentre pure lui era impegnato in un sopralluogo sempre a Traversara.In ogni modo il sopralluogo del Pm potrebbe essere l'anticamera dell'apertura di un fascicolo come già accaduto per la precedente alluvione, quella di fine maggio 2023 (sette furono le vittime). Per l'alluvione di un anno e mezzo fa è appena partita la consulenza affidata dalla Procura ravennate a tre esperti del Politecnico di Milano nell'ambito di un fascicolo aperto contro ignoti per disastro colposo per capire se l'evento del 2023 fosse prevedibile e, nel caso, prevenibile.   ""Da quando ho iniziato a girare per i territori alluvionati ho visto da subito che c'era una grande paura, soprattutto da parte delle donne che i dicevano 'noi non possiamo passare da alluvione ad alluvione'. Su questo nessuno ha fatto nulla"", ha detto la candidata di centrodestra alla guida della Regione Emilia-Romagna, Elena Ugolini, nel corso del primo dibattito pubblico con l'avversario di centrosinistra, Michele de Pascale, alla festa di Open a Parma.""In questi 54 anni da quando è nata la Regione non è stato fatto un piano di governo delle acque serio - ha spiegato Ugolini - Non sono stati puliti e drenati i letti dei fiumi.Fino a maggio 2024 se un agricoltore portava via i tronchi vicino ai suoi campi non era multato. Non è possibile non tenere conto di questo. Poi c'è il tema di come sono stati spesi i fondi e fatti i lavori"". "
5,Ansa,2024-09-22,"
                                Meloni a New York per l'Assemblea Onu
                              ","La presidente del Consiglio, Giorgia Meloni, è giunta all'aeroporto internazionale Jfk di New York. Ad accoglierla il rappresentante permanente d'Italia presso le Nazioni Unite, Maurizio Massari, e l'ambasciatrice d'Italia presso gli Stati Uniti d'America, Mariangela Zappia. La premier parteciperà ai lavori dell'Assemblea in programma da oggi e fino al 25 settembre.    "
6,Ansa,2024-09-22,"
                                Incidente nel Catanese, muore un ragazzo di 15 anni, feriti gravi altri 3 giovani
                              ","Un ragazzo di 15 anni è morto e altri tre sono rimasti gravemente feriti in un incidente stradale avvenuto all'alba di stamane nel Catanese sulla Ss 288, tra il bivio di Iannarello e il territorio del Comune di Ramacca. Sul posto è intervenuta la squadra dei Vigili del Fuoco di Paternò che ha prestato soccorso ai quattro, rimasti incastrati all'interno dell'abitacolo della loro auto, uscita di strada per cause ancora in corso di accertamento. Uno dei ragazzi, un quindicenne, è morto sul colpo mentre gli altri tre sono stati trasportati d'urgenza, con le ambulanze del 118, negli ospedali Cannizzaro, San Marco e Garibaldi di Catania. Sul posto sono intervenuti i Carabinieri dei comandi di Palagonia e Ramacca per gli accertamenti di rito e per accertare le cause dell'incidente."
7,Ansa,2024-09-22,"
                                Vota il Brandeburgo, testa a testa Afd-Spd
                              ","Sono aperti da stamani alle 8 i seggi elettorali nella regione tedesca del Brandeburgo, dove si profila un testa a testa fra l'ultradestra di Afd e i socialdemocratici. Le urne chiuderanno alle 18, quando ci saranno anche i primi exit poll. Al voto vengono chiamati 2,1 milioni di cittadini del Land di Potsdam, finora governato da una coalizione formata da Spd, Cdu e verdi.  Stando ai sondaggi Alternative fuer Deutschland è in vantaggio col 28%, inseguita dai socialdemocratici del governatore uscente Dietmar Woidke. La Cdu è data al 14%, e il partito di Sahra Wagenknecht BSW al 13%. Fuori dal parlamentino resterebbero i verdi col 4,5%, la Linke col 4% e i liberali. Il voto sarà un test cruciale anche per il cancelliere Olaf Scholz: se il suo partito dovesse perdere per la prima volta dalla Riunificazione il primato nella regione potrebbe saltare la candidatura del Kanzler nel 2025. Dal canto suo, il presidente regionale Woidke ha già fatto sapere che farà un passo indietro se risulterà secondo.   Olaf Scholz sarà a New York a giocarsi la carta del ""cancelliere della pace"" alle Nazioni unite, quando arriveranno i risultati del voto dal Brandeburgo.Ma le urne del Land, dove i socialdemocratici stanno combattendo fino all'ultimo minuto per evitare il sorpasso dell'ultradestra, rappresentano un segnale decisivo proprio per il Kanzler: da questo potrebbe dipendere la sua candidatura nel 2025, ha scritto senza mezzi termini la Sueddeutsche Zeitung del weekend. I sondaggi danno un testa a testa, e Afd risulta in vantaggio per un soffio: 28% contro il 27% dei socialdemocratici, che guidano il Land dalla riunificazione. Di qui la portata simbolica di una partita che si potrebbe decidere anche con una differenza di pochi decimali. I socialdemocratici di Woidke, che attualmente governano con Cdu e Verdi, hanno fatto un miracolo nella partita elettorale recuperando quasi dieci punti da agosto. Ma oggi gli elettori dovranno sforzarsi di più, se vorranno mantenere il governatore e rilanciare il cancelliere: il presidente della regione ha già chiarito che se dovesse arrivare secondo, pur potendo continuare a governare - Afd è isolata anche ne Land che circonda Berlino - cederebbe il testimone alla assessora alle finanze Katia Lange. E diverse voci dalla Willy Brandt Haus confermano che il malcontento nei confronti di Scholz potrebbe montare fino a fargli preferire il ministro della Difesa Boris Pistorius, per le federali in agenda il prossimo anno. ""Io spero soprattutto che arrivi il segnale che il Land del Brandeburgo riconosce ancora l'apertura al mondo, la libertà e la democrazia"", ha detto Woidke chiudendo la campagna elettorale. Il leader regionale ha di fatto preso le distanze dal Kanzler, che non ha avuto palchi per perorare la causa socialdem in Brandeburgo. Il messaggio di Scholz è arrivato da un dialogo con gli elettori, nel quale venerdì sera ha fatto annunci più impegnativi del solito. Oltre a promettere un pugno più fermo nella conduzione della sua litigiosa coalizione, Scholz ha ribadito l'assoluta risolutezza nel non cedere sulla consegna dei Taurus a Kiev: ""Non consegneremo mezzi militari in grado di arrivare fino a Mosca"", ha affermato, rimarcando inoltre che sia ""venuto il tempo di sondare le possibilità"" della pace. ""È molto importate che domenica sia l'Spd ad affermarsi come partito politico più forte e non l'Afd - ha anche ammonito -. Abbiamo bisogno di essere aperti al mondo per stabilizzare la nostra economia"". I populisti di Alternativa sono guidati invece da Hans Christof Bernd, ""non un teorico"" secondo gli analisti locali, ma un politico capace nel contatto con la gente. E l'Afd dovrebbe la sua capacità di richiamo alla per ora insuperata abilità su Tik Tok, si spiega anche. Ad attaccarli alla vigilia del voto, è stato il leader della Cdu Friedrich Merz: ""Alternative fuer Deutschland contraddice quello che costituisce il nucleo e l'anima del nostro partito. La differenza fra patrioti e nazionalisti è molto semplice: noi amiamo il nostro Paese, loro odiano tutti gli altri"". ""Sì, vogliamo limitare il numero dei rifugiati e dei richiedenti asilo - ha detto anche - ma non usiamo toni xenofobi"". A destabilizzare il governo del semaforo potranno contribuire anche i risultati degli alleati del cancelliere, già schiaffeggiati dagli elettori in Sassonia e Turingia due settimane fa, quando l'ultradestra si è affermata per la prima volta come primo partito: nel Brandeburgo i Verdi sono dati al 4,5% mentre i liberali non risultano neppure rilevabili. Atteso un disastro anche per la sinistra della Linke, al 4%, anche a causa del partito di Sara Wagenknecht, che con il 13% potrebbe esordire anche in questa regione con un risultato a due cifre."
8,Ansa,2024-09-22,"
                                  
                                  Addio a Paola Marella, l'ultimo video sui social pochi giorni fa
                                ","È morta a Milano, all'età di 61 anni, Paola Marella, architetta e conduttrice televisiva. Paola Marella. che era affetta da tempo da un tumore, era nata a Milano, nel 1963. È stata uno dei primissimi volti di Real Time. Tra i suoi programmi Cerco casa disperatamente e Vendo casa disperatamente, Un sogno in affitto, in onda su Sky Uno, e Come la vorrei, in onda su Hgtv. Il suo ultimo post di lavoro su Instagram è di quattro giorni fa.   Paola Marella era un punto di riferimento del mondo del design. Della sua malattia, contro la quale combatteva dal 2011, aveva parlato in una intervista a Panorama nel 2021 nella quale invitava a fare prevenzione e ad avere coraggio nell'affrontare il tumore: ""Il messaggio che dobbiamo lanciare è che non dobbiamo avere paura, che non siamo soli, che purtroppo la malattia arriva ma oggi grazie alla scienza sappiamo come affrontarla"". La notizia della morte di Paola Marella, architetta diventata conduttrice televisiva, ha lasciato attoniti i suoi amici e ammiratori che in rete hanno postato messaggi di cordoglio, da Catena Fiorello a Filippa Lagerback, da Alessia Marcuzzi a Carolyn Smith, Paolo Conticini e il professor Matteo Bassetti. ""Ho sempre ammirato la tua eleganza, la tua pacatezza e la tua classe. Quando ho avuto bisogno ti sei fatta in quattro. Buon viaggio"" ha scritto il primario del San Martino di Genova.  Ma sono migliaia i commenti al sentito messaggio di addio postato sulle pagine Instagram e Facebook dalle sue 'ragazze social' Azzurra e Claudia. ""Ci hai chiesto di non essere drammatiche, e non lo saremo. Lasciaci dire quanto ti abbiamo ammirata in questi anni e quanto la tua determinazione e la tua forza rimarranno un esempio per noi e per tutti quelli che ti hanno vista attraversare anche questa tempesta come solo tu avresti potuto fare"" hanno spiegato. ""Sei arrivata da noi con le idee chiare e anche se il mondo digitale non era il tuo mondo, sentivi comunque l'esigenza di parlare con le persone, di raccontare le tue passioni. E sei riuscita a farlo con naturalezza e professionalità ma anche con quella familiarità e ironia che ci mancheranno immensamente. Collaborare con te, Paola, non è mai stato solo lavoro"", hanno ricordato.  ""Abbiamo condiviso chiacchiere, idee, pensieri e anche sogni. Abbiamo affrontato sfide, celebrato successi e trovato conforto nei momenti difficili. E anche in questi, il tuo sorriso non si è mai spento, la tua positività non ha mai vacillato. Hai vissuto la vita con una leggerezza che non è mai stata superficialità, ma una forza tranquilla, quella di trovare il bello anche nelle giornate più grigie"". ""Anche i social sono stati per te un luogo di leggerezza, mai un palcoscenico per costruirti un'immagine finta o per rincorrere consensi facili. Piuttosto, uno spazio dove ti sei sempre espressa liberamente, dove hai condiviso le tue passioni, raccontato con grazia e discrezione la tua vita privata, il tuo grande amore per la tua bellissima famiglia. E la cosa più bella è stata vedere come la tua community avesse percepito tutto questo. Qui si respirava un affetto sincero. Ti ammiravano per la tua innata eleganza e per quel sorriso allegro con cui riuscivi a trasmettere il buon umore ad ogni 'buongiorno'"".  ""Dopo un grande viaggio nella speranza, assistita da amici e professionisti speciali, ci lascia Paola, la nostra Forza"" hanno scritto i famigliari nel necrologio in cui pregano di sostenere il Pancreas Center Prof Reni dell'ospedale San Raffaele.  I funerali saranno celebrati domani alle 11 nella chiesa di San Marco a Milano. ''Paolina, era così che ti chiamavo affettuosamente e improvvisamente non ci sei più. Siamo stati per anni i volti televisivi di una rete che ci ha dato i natali artistici, ci siamo divertiti, condividendo un nuovo modo di fare televisione che nel 2005 era avanguardia pura!'': così Enzo Miccio ricorda la collega con cui ha condiviso dagli esordi la fortuna dei nuovi programmi di Real time. ''Sul set e fuori dal set sei sempre stata una donna chic, intelligente elegante e sorridente. Quanti ricordi mi legano a te, i sorrisi gli abbracci, le battute nei fuori onda e la complicità davanti alle telecamere. Che dolore non saperti più qui tra noi, ci mancherai'', scrive Miccio sui social. "
9,Ansa,2024-09-22,"
                                  
                                  Terremoto in casa Roma, si dimette l'ad Lina Souloukou. La protesta dei tifosi non si placa
                                "," ""L'AS Roma comunica che l'Amministratore Delegato Lina Souloukou ha rassegnato le dimissioni"", scrive il club giallorosso in una nota.   ""Ringraziamo Lina per la sua dedizione in una fase particolarmente critica per il Club e le auguriamo il meglio per le sue future sfide professionali -, aggiunge il comunicato -.  La proprietà resta pienamente concentrata sulla crescita e sul successo della Roma, con una costante attenzione ai valori che rendono la nostra squadra così speciale"". Di ieri la notizia che la ceo era stata sottoposta a ""misure di tutela"" per via delle tensioni createsi intorno alla società dopo l'esonero di De Rossi. La protesta dei tifosi giallorossi non accenna a placarsi. A ora, infatti, è confermata la protesta indetta per la prima mezz'ora della partita contro l'Udinese, con i gruppi organizzati della Curva Sud che sciopereranno per dal tifo non entrando allo stadio nei primi trenta minuti della partita. La manager non era infatti la sola destinataria della contestazione, con i tifosi romanisti che anche nella giornata di ieri hanno esposto diversi striscioni contro la proprietà americana.    "
10,Ansa,2024-09-22,"
                                  
                                  Spari in un locale a Molfetta: uccisa una ragazza, tre i feriti. L'ipotesi di una guerra fra clan
                                ","Una ragazza di 19 anni, Antonia Lopez, di Bari, è morta dopo essere stata ferita con colpi di arma da fuoco durante una lite avvenuta la notte scorsa nel lido Bahia beach di Molfetta (Bari). Tre i feriti: uno è stato colpito da un proiettile al polpaccio destro ed è ricoverato al Policlinico di Bari; gli altri due, feriti lievemente, probabilmente saranno dimessi in giornata. Uno dei feriti è il ventenne Eugenio Palermiti, aspirante boss appartenente all'omonima famiglia mafiosa di Japigia. Le indagini sono coordinate dalla Procura antimafia di Bari per il presunto coinvolgimento di esponenti di un clan mafioso del rione Japigia di Bari. Antonia Lopez era la nipote di Ivan Lopez, morto in un agguato compiuto sul lungomare IX maggio di Bari, nel rione San Girolamo, il 29 settembre 2021. Il delitto fu compiuto - secondo l'accusa - da uomini che agirono per conto del clan mafioso Capriati di Bari vecchia e del clan Parisi-Palermiti del quartiere Japigia, in lotta con gli Strisciuglio che avevano il predominio al San Paolo e San Girolamo.Nell'agguato di ieri è rimasto ferito anche il ventenne Eugenio Palermiti, aspirante boss appartenente all'omonima famiglia mafiosa di Japigia. La parentela della vittima 19enne con Ivan Lopez, il ferimento di Eugenio Palermiti e le modalità mafiose dell'agguato hanno indotto la Dda di Bari a prendere il coordinamento delle indagini dei carabinieri, inizialmente affidate alla Procura di Trani. Per l'omicidio di Ivan Lopez sono a giudizio Davide Lepore e Giovanni Didonna, di 30 e 28 anni. I due rispondono di omicidio pluriaggravato in concorso, con l'aggravante del metodo mafioso. Il 31enne Ivan Lopez fu ucciso con almeno sei colpi di pistola mentre tornava a casa su un monopattino elettrico. Lepore, secondo i pm, sarebbe stato l'esecutore materiale dell'omicidio, mentre Didonna avrebbe aiutato a commettere il delitto rubando - circa venti giorni prima, a Polignano a Mare - un'Alfa Romeo Giulietta e una Fiat 500 L, poi effettivamente usata per raggiungere la vittima nei pressi della sua abitazione.Lopez, secondo gli inquirenti, sarebbe stato ucciso per ritorsione perché, insieme con suo fratello Francesco (ora collaboratore di giustizia), avrebbe compiuto delle estorsioni nei confronti di Lepore, titolare di alcune autorimesse di Bari e vicino al clan Capriati della città vecchia (e, in precedenza, al clan Parisi-Palermiti). I fratelli Lopez, invece, erano esponenti del clan Strisciuglio. L'omicidio, secondo quanto ricostruito dagli inquirenti, maturò in un contesto di ""fibrillazioni e delle contrapposte azioni di fuoco, incominciate nell'estate 2021, fra il clan Strisciuglio"" e il clan Parisi-Palermiti di Japigia.    ""È stato un attimo. Erano le 2:45, verso la fine della serata, quando questi ragazzi sono arrivati nel mio locale, è accaduta la tragedia. Mai nulla del genere è mai successo nel mio locale"". Lo dichiara all'ANSA, Nicola Spadavecchia, titolare del lido Bahia beach. ""Io non ero in pista, ero nel mio ufficio - continua l'imprenditore - questo gruppo è entrato e in pochissimo si è scatenato l'inferno. La sicurezza è intervenuta ma era tardi per la ragazza"".  ""Quanto è accaduto, questa notte a Molfetta, all'esterno del Lido Baiha, con una maxi rissa sfociata in una sparatoria, ci rattrista e ci preoccupa. Non si può morire a 20 anni e non si può morire così al di là delle motivazioni che sono a monte della vicenda. Tutte ingiustificabili. Tutte deprecabili"", scrive il sindaco di Molfetta, Tommaso Minervini.""Siamo vicini al dolore che ha colpito gli affetti della giovane. Confido - dice - nella prontezza e nella capacità investigativa degli inquirenti per la ricostruzione della dinamica degli avvenimenti e l'individuazione dei responsabili. Soprattutto abbiamo necessità di sapere perché proprio qui"". "
11,Ansa,2024-09-22,"
                                  
                                  Tassa sugli extraprofitti, tensione nel centrodestra
                                ","""Forza Italia è contraria a qualsiasi tassa sugli extraprofitti. Si danneggerebbero le banche di prossimità e si creerebbe incertezza sui mercati a danno dell'Italia. Si crei un tavolo con le banche per concordare soluzioni utili ai conti pubblici"", scrive su X il vicepremier, ministro degli Esteri e segretario di Forza Italia Antonio Tajani. ""Fatica inutile se qualcuno dall'opposizione spera che si apra una qualche spaccatura nel centrodestra in vista della stesura della legge di bilancio. Attendiamo fiduciosi, infatti, i dati dell'Istat, che verranno resi noti domani, per avere un quadro preciso di riferimento delle risorse a disposizione. Poi valuteremo se sarà necessario chiedere un contributo di solidarietà ad alcuni settori che sono nelle condizioni di versarlo perché hanno realizzato utili molti rilevanti in questi anni. Il tutto, comunque, senza intenti punitivi verso alcuno, ma richiamando tutti ad un autentico spirito di solidarietà a sostegno del Sistema Paese e solo nel caso in cui lo si ritenesse necessario"". Così il capogruppo di Fratelli d'Italia alla Camera Tommaso Foti.   "
12,Ansa,2024-09-22,"
                                  
                                  Ornella Vanoni, i 90 anni irresistibili
                                ","Ornella Vanoni compie il 22 settembre 90 anni ma già da tempo è un vero mito e non perché sia un'irraggiungibile figura avvolta nel mistero ma proprio per la sua capacità di essere presente sulla scena da poco meno di settant'anni con la sua pirotecnica personalità, la sua classe d'artista e una incredibile carriera così ricca di incontri con personaggi formidabili da sembrare un romanzo.   Non è un caso che ancora oggi è una ricercatissima ospite dei programmi televisivi, per gli aneddoti che racconta, per la sua imprevedibilità e la totale indifferenza nei confronti del politicamente corretto e delle regole del galateo televisivo. Lo dimostra il regalo che si è fatta per il suo compleanno, incidendo Ti voglio con Elodie e ditonellapiaga in attesa di Diverse, il suo nuovo progetto discografico che uscirà venerdì 18 ottobre per BMG.     Un'avventura umana e artistica nata all'insegna della straordinarietà: lei, figlia della ricca borghesia milanese, diventa, a vent'anni, la ragazza della Mala, nell'ambiente del Piccolo, gioiello di quella Milano che viveva la stagione in cui insegnava al mondo una nuova idea di Cultura. Con grande scandalo dei benpensanti, Ornella diventa la compagna di Giorgio Strehler che, con un'intuizione geniale e la complicità di personaggi come Dario Fo, Fausto Amodei, Fiorenzo Carpi e Gino Negri, le cuce addosso un repertorio entrato nella storia: ""Le canzoni della Mala"", opera di fini intellettuali ma presentate come frutto di ricerca su antichi manoscritti di ballate popolari. Nascono capolavori come ""Ma mi"" e ""Le mantellate"".      Uscita dal sodalizio con Strehler e l'ambiente del Piccolo, la Vanoni entra in contatto con la prima vera generazione di cantautori, la Scuola Genovese: nasce l'amore con Gino Paoli immortalato da una delle più belle canzoni della storia della musica italiana, ""Senza fine"". Con Gino Paoli sono rimasti amici tutta la vita, i loro concerti insieme sono stati un grande spettacolo e un grande divertimento per l'incontro-scontro di due personalità così forti. Da quel momento, entrata nell'universo della canzone, trova un registro espressivo unico, lontano dalle convenzioni melodiche che le permette di spaziare dalle cover di Roberto Carlos, ""L'appuntamento"" a quelle della Piaf, ""L'albergo a ore"", o di Tammy Wynette, ""Domani è un altro giorno"" fino a quell'intuizione geniale di Sergio Bardotti che le fa incidere ""La voglia la pazzia l'incoscienza e l'allegria"" con Vinicius De Moraes e Toquinho, canzoni scritte da Jobim e Chico Buarque, un album storico che ha contribuito alla popolarizzazione della musica brasiliana in Italia. La sua sensualità e la sua eleganza raffinata contribuiscono alla creazione di un'interprete dalle caratteristiche uniche nel nostro panorama, un'artista naturalmente votata a un respiro internazionale che ha collaborato praticamente con tutti i più grandi autori e artisti italiani, Lucio Dalla e Fabrizio De Andrè compresi e che è stata anche la prima donna a vincere il Premio Tenco per il ""miglior cantautore"" perché nel frattempo aveva anche cominciato a scrivere le canzoni. La prova di una creatività fuori dagli schemi tradizionali è ""Ornella &"", un album registrato a metà degli anni '80 a New York, dopo che aveva più volte collaborato con Gerry Mulligan, con artisti del calibro di Gil Evans, Herbie Hancock, George Benson, i fratelli Michael e Randy Brecker, Ron Carter, che rappresenta un'altra pagina memorabile della discografia italiana, insieme a un canzoniere che fa parte della memoria collettiva. La grandezza di Ornella Vanoni sta nel suo essere riuscita a non perdere mai il contatto con la realtà musicale, al di là delle mode e del susseguirsi dei trend, evitando al tempo stesso il pericolo di essere soltanto un classico con una vitalità straordinaria e una consapevolezza superiore che viene da una vita memorabile.  "
13,Ansa,2024-09-22,"
                                    Esplosione in una miniera in Iran, 51 morti e 22 operai intrappolati
                                  ","E' salito a 51 morti il bilancio delle vittime dell'esplosione avvenuta in una miniera a Tabas, nell'Iran orientale. Lo riferiscono i media statali di Teheran. Una fuga di metano sarebbe all'origine dell'esplosione, che ha anche provocato 17 feriti, secondo quanto riportato dalla televisione di stato iraniana. L'esplosione è avvenuta nella tarda serata di sabato, mentre circa 70 minatori erano presenti sul posto di lavoro, a 540 chilometri a sud-est di Teheran. Squadre di emergenza sono state inviate sul posto. Il governatore generale della provincia del Khorasan meridionale, Javad Ghanaat, ha riferito che, a seguito dell'esplosione nei blocchi B e C della miniera di carbone Madanjou a Tabas, 22 minatori sono rimasti intrappolati nel blocco C. Diverse squadre di soccorso stanno cercando di salvarli creando un'apertura nel tunnel, dove è stata rilevata un'alta concentrazione di gas metano. Ghanaat ha spiegato che i lavori di soccorso nel blocco B sono terminati, e dei 47 lavoratori che erano presenti, 30 sono morti e 17 sono rimasti feriti.     L'incidente si aggiunge alla lista di tragedie simili avvenute negli anni nelle miniere dell'Iran. Nel 2017, un'esplosione in una miniera di carbone causò almeno 42 vittime, mentre eventi precedenti, avvenuti nel 2013 e nel 2009, provocarono rispettivamente 11 e 20 morti. Gli incidenti sono spesso attribuibili a standard di sicurezza inadeguati e a scarse capacità di risposta alle emergenze nelle regioni minerarie.  Il presidente iraniano Masoud Pezeshkian, prima della sua partenza per New York, dove parteciperà alla 79ª Assemblea Generale delle Nazioni Unite, ha espresso le sue condoglianze alle famiglie delle vittime dell'incidente. Ha quindi incaricato i membri del suo governo di seguire da vicino l'indagine sulle cause dell'esplosione e di fornire il necessario supporto alle vittime e alle loro famiglie."
14,Ansa,2024-09-22,"
                                    Arrivederci estate, è l’equinozio d’autunno
                                  ","Arrivederci estate: il 22 settembre, alle 14,44 ora italiana, arriva l’equinozio d’autunno, che segna l'inizio astronomico di una nuova stagione. Il giorno dell’equinozio vede la stessa durata per le ore di luce e buio, con il Sole che sorge esattamente a Est e tramonta perfettamente a Ovest: “Da quel momento – come ricorda l’astrofisico Gianluca Masi, responsabile scientifico del Virtual Telescope – l’emisfero Nord vedrà ridursi costantemente la durata del giorno a vantaggio di quella della notte, fino al culmine del solstizio d’inverno”. Quest’anno, l’equinozio sarà accompagnato anche dallo spettacolo della Luna, che a partire dal 21 settembre inizia una serie di incontri con le Pleiadi, un ammasso di stelle nella costellazione del Toro, e i pianeti Marte e Giove. Proprio nella notte tra 22 e 23, come sottolinea l’Unione Astrofili Italiani (Uai), la Luna si troverà tra le Pleiadi, che contengono molti astri visibili anche a occhio nudo, e Giove, mentre le notti seguenti il nostro satellite sarà in congiunzione prima con il gigante gassoso e poi con il Pianeta Rosso. La cultura popolare colloca l’equinozio d’autunno al 23 settembre ma, a causa dello sfasamento tra calendario e anno siderale, può in realtà anticipare quella data. “Nel 2092 e 2096 – dice Masi – avremo l’equinozio addirittura il 21 settembre”. Astronomicamente, la posizione del Sole all’equinozio di settembre corrisponde al cosiddetto ‘Primo Punto Libra’: “Anticamente, infatti, in questa data il Sole entrava nella costellazione della Bilancia – aggiunge l’astrofisico – mentre al giorno d’oggi il Primo Punto Libra si trova nella costellazione della Vergine”. Questo a causa del fenomeno della precessione degli equinozi, il lentissimo movimento della Terra che sposta l’orientamento del suo asse di rotazione, un po’ come una trottola che si sta per fermare."
15,Ansa,2024-09-22,"
                                    Boccia sui social: 'Non ho paura'. L'imprenditrice presto in procura
                                  ","La foto pubblicitaria di due cellulari e la scritta ""operativa"". E' quanto ha pubblicato stanotte Maria Rosaria Boccia nel suo profilo di Instagram, a poche ore dalla perquisizione svolta nella sua abitazione di Pompei dai carabinieri del Nucleo investigativo di Roma che le hanno sequestrato il cellulare, un pc e gli occhiali smart utilizzati per fare filmati all'interno della Camera dei deputati. L'imprenditrice è indagata dalla Procura capitolina per violenza o minaccia a corpo politico e lesioni aggravate dopo la denuncia presentata dall'ex ministro della Cultura, Gennaro Sangiuliano. In altri messaggi postati sui social, Boccia ringrazia per i ""moltissimi messaggi di affetto e solidarietà"" e come sottofondo musicale sceglie ""Io non ho paura"" di Fiorella Mannoia.   "
16,Ansa,2024-09-22,"
                                    Spari contro la folla in Alabama, quattro morti e decine di feriti
                                  ","Almeno quattro persone sono state uccise e ""decine"" di altre sono rimaste ferite in una sparatoria di massa avvenuta sabato sera in una delle aree più frequentate della vita notturna di Birmingham, Alabama, ha riferito il Dipartimento di Polizia di Birmingham. Poco dopo le 23:00 ora locale, ""diversi aggressori hanno sparato numerosi colpi su un gruppo di persone"" nell'area di Five Points South, ha dichiarato l'agente di polizia Truman Fitzgerald, citato da Cnn. Gli agenti, giunti sul posto, hanno trovato due uomini e una donna senza vita a causa di ferite da arma da fuoco. Una quarta vittima è deceduta in ospedale. Al momento, nessun sospetto è stato arrestato. Le vittime erano tutte all'aperto, sul marciapiede o sulla strada. Gli investigatori stanno cercando di stabilire se gli aggressori si siano avvicinati a piedi o se abbiano sparato da un veicolo. Diversi feriti sono stati soccorsi nell'area della strage, ha riferito Fitzgerald. L'ospedale dell'Università dell'Alabama a Birmingham sta curando 11 feriti, alcuni dei quali in condizioni critiche. Ha aggiunto che ci sono almeno quattro feriti sono in condizioni critiche, mentre altri hanno riportato ferite di varia gravità. Fitzgerald ha sottolineato che queste sparatorie di massa ""hanno più a che fare con la cultura che con la criminalità"", lamentando l'uso crescente delle armi per risolvere le controversie. L'incidente si aggiunge al già tragico bilancio di almeno 403 sparatorie di massa negli Stati Uniti nel 2024, secondo il Gun Violence Archive, che definisce una 'sparatoria di massa' come un evento in cui almeno quattro persone vengono colpite, escluso il responsabile. Secondo le prime testimonianze raccolte a Bimingham, gli autori della sparatoria su Magnolia Avenue, una popolare zona di vita notturna della città, hanno aperto il fuoco contro le persone che erano in fila per entrare da Hush, un club dove si possono fumare sigari e narghilè. I testimoni, citati dal sito locale al.com, hanno detto dal rumore che facevano gli spari sembravano provenire da un'arma dotata di uno 'switch', che serve a trasformare artigianalmente una pistola in un'arma che spara a ripetizione. "
