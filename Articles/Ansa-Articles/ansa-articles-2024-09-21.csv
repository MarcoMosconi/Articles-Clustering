,Publication,Title,Content
0,Ansa,"
                              Il dramma di Verona: la madre ha sparato al figlio, poi si è suicidata. Il ragazzo è gravissimo
                            ","Ha sparato al figlio un colpo in testa e poi si è suicidata. E' questa l'ipotesi della procura di Verona che sta indagando sulla sparatoria avvenuta ieri in una villetta di Lavagno, in provincia di Verona, in cui è morta la 58enne Alessandra Spiazzi è rimasto ferito il figlio 15enne. ""Al momento - spiega il procuratore Raffaele Tito - l'ipotesi indiziaria più accreditata è quella del tentato omicidio del ragazzo compiuto dalla madre che poi si è suicidata, la donna da tempo aveva problemi sanitari"". Il ragazzo è ancora in gravissime condizioni. Nessuno è stato iscritto nel registro indagati e il padre è stato sentito come testimone"".  Sono sempre gravissime, senza variazioni rispetto al momento del ricovero, le condizioni del 15enne. Il giovane, dice il bollettino dell'ospedale veronese di Borgo Trento, è ricoverato nel reparto di neurorianimazione diretto dal professor Leonardo Gottin. ""Dopo la notte - spiega la nota dei sanitari - le condizioni del paziente permangono gravissime ed è sostenuto farmacologicamente e meccanicamente in tutte le funzioni vitali"". Arrivato all'ospedale di Borgo Trento ""in condizioni cliniche già gravissime"", il 15enne è stato immediatamente sottoposto a una terapia di supporto massimale. La prognosi resta riservata.  Ieri fino a sera gli investigatori si erano trincerati dietro il riserbo, facendo filtrare solo che ci si trovava davanti a una tragedia familiare. L'area intorno all'abitazione era stata transennata a lungo, per impedire l'avvicinamento di curiosi. All'interno gli uomini della scientifica hanno lavorato ore per repertare ogni cosa utile alla ricostruzione della sparatoria. Fondamentale la testimonianza del marito della donna e padre del 15enne, che alcune indiscrezioni inizialmente avevano dato come possibile sospettato. Ma i Carabinieri hanno subito chiarito che l'uomo non c'entra affatto con la vicenda: su di lui non c'è alcun provvedimento, la sua figura è esclusivamente quella di persona informata sui fatti. Intanto il ragazzino lotta tra la vita e la morte nel reparto di rianimazione dell'ospedale veronese di Borgo Trento. Le sue condizioni sarebbero disperate. Qualcosa comunque non funzionava più in quella villetta di via Galilei. I vicini avrebbero riferito che da giorni si sentivano le urla dei frequenti liti tra madre e figlio. Il sindaco di Lavagno, Matteo Vanzan, fortemente scosso, ha annunciato che il giorno del funerale sarà lutto cittadino. "
1,Ansa,"
                                    Israele, nuovo attacco in LibanoColpiti più di 100 obiettivi
                                  "," L'esercito israeliano (Idf) ha annunciato che sta effettuando un'ondata di attacchi aerei contro obiettivi di Hezbollah in Libano.Più di 100 gli obiettivi attaccati, compresi complessi di lancio e infrastrutture terroristiche, riferisce l'esercito israeliano (Idf). Pochi minuti dopo l'annuncio dell'Idf sull'attacco in corso, dal sud del Libano è partita una raffica di circa 25 razzi verso il nord di Israele.La polizia afferma di aver ricevuto segnalazioni di impatti di razzi che hanno causato danni e innescato incendi. Non ci sono notizie di feriti. E un attacco aereo ha colpito questa mattina un gruppo di miliziani di Hamas nell'ex scuola al Falah nel quartiere Zeitoun di Gaza che veniva usata dal gruppo palestinese per attaccare le truppe israeliane, ha fatto sapere l'Idf. L'agenzia della protezione civile di Gaza ha dichiarato che l'attacco alla scuola trasformata in rifugio nella città più grande del territorio palestinese ha ucciso 17 persone, mentre l'esercito israeliano ha affermato di aver preso di mira i militanti di Hamas. ""Almeno 17 martiri, tra cui otto bambini, e più di 30 feriti, la maggior parte dei quali bambini e donne, a seguito di un attacco missilistico israeliano alla scuola C di Al-Zaytoun"" a Gaza City, ha affermato il portavoce dell'agenzia Mahmud Bassal, sottolineando che migliaia di sfollati avevano cercato rifugio nella scuola. il Ministero della Salute di Gaza, gestito da Hamas, ha riferito oggi che il bilancio delle vittime del conflitto in corso tra Israele e militanti palestinesi ha raggiunto i 41.391 morti, con 119 decessi nelle ultime 72 ore.Dall'inizio del conflitto, secondo quanto dichiarato dal ministero, 95.760 persone sono rimaste ferite nella Striscia di Gaza. Intanto sale a 31 morti, tra cui tre bambini, il bilancio dell'attacco israeliano di ieri alla periferia sud di Beirut. Lo ha riferito il ministero della Salute libanese.Anche Hezbollah ha riferito di un aumento del numero dei suoi membri uccisi ieri nel raid israeliano alla periferia meridionale di Beirut. Lo riporta Al Jazeera secondo cui il Partito di Dio ha riferito di due comandanti militari e 14 combattenti morti nell'attacco israeliano.Tra le vittime, Hezbollah ha elencato il capo dell'unità d'elite Radwan, Ibrahim Aqil, e un alto comandante della stessa forza speciale, Ahmed Wahbi. Secondo Haaretz, tra i nomi ci sarebbero anche altri due responsabili delle forze Radwan, Abu Yasser Attar e Al-Hajj Nineveh.Hamas ha condannato l'uccisione del comandante di Hezbollah, Ibrahim Aqil, nell'attacco aereo israeliano di ieri sulla capitale libanese Beirut, descrivendolo come un ""crimine"" e una ""follia"" per la quale Israele pagherà un prezzo. Lo riporta Al Jazeera. L'attacco a Beirut di ieri è stato effettuato da aerei da combattimento F-15, che hanno lanciato quattro missili penetranti che hanno colpito il secondo piano interrato dove si stava tenendo la riunione tra il capo delle forze militari di Hebollah Ibrahim Aqil e un'altra ventina di comandanti del gruppo sciita legato all'Iran. Lo riferiscono le tv israeliane. I missili penetranti hanno causato il crollo dell'edificio residenziale nel sobborgo di Beirut di al Jamus, roccaforte del partito di Dio.  "
2,Ansa,"
                                    Tenta di sventare una rapina, un giovane muore accoltellato
                                  ","   Un giovane di 26 anni, Giacomo Gobbato, di Mestre (Venezia), è morto, e un altro giovane è rimasto ferito dopo una rissa con accoltellamento per sventare una rapina a una donna, avvenuta la scorsa notte nella città della terraferma veneziana. L'aggressore, di origini straniere, sarebbe stato sottoposto a fermo. Lo riferiscono i siti dei quotidiani locali.    L'episodio è avvenuto intorno alle ore 23.00 di ieri sera, nel centrale Corso del Popolo. I due giovani hanno cercato di fermare il rapinatore che aveva aggredito la donna, il quale ha estratto un coltello e ha colpito entrambi.     Sul posto sono intervenuti gli operatori del Suem 118, ai quali Gobbato è subito apparso in gravissime condizioni, ed è deceduto dopo il trasporto d'urgenza all'ospedale dell'Angelo ma non c'è nulla da fare. L'altro aggredito avrebbe riportato ferite alle gambe ma non sarebbe in pericolo di vita. Gobbato e l'altro ferito frequentavano il centro sociale ""Rivolta"" di Marghera, che oggi su Facebook esprime ""un dolore che toglie le parole"".  ""A nome mio e di tutta la città, esprimo le più sentite condoglianze ai familiari e agli amici di Giacomo Gobbato, che ieri notte ha perso la vita tentando generosamente di sventare una rapina. Questo è il momento del cordoglio e del dolore. Non ci sono parole"", afferma in una nota il sindaco di Venezia, Luigi Brugnaro, che ha partecipato a una riunione di coordinamento convocata d'urgenza in Prefettura assieme a tutte le forze dell'ordine. Brugnaro esprime ""massima fiducia nelle forze dell'ordine e negli inquirenti, che hanno già fermato il soggetto e stanno conducendo le indagini per ricostruire i fatti. Ci sarà tempo per esperire la mia amarezza e le mie convinzioni"", conclude. ""Di fronte a queste tragedie occorre saper misurare le parole, tuttavia non possiamo fare finta di nulla, perché questo episodio è l'ennesimo di una lunga sequenza che ormai dura da anni. Questa città ha smarrito la propria anima nelle strade e nei palazzi"", afferma in una nota Monica Sambo, segretaria del Pd di Venezia. ""Garantire il decoro e la sicurezza di una città non è certamente semplice - prosegue Sambo - e il lavoro encomiabile delle forze dell'ordine da solo non basta più. La manifestazione dello scorso anno a Mestre, con migliaia di persone che hanno riempito le nostre strade chiedeva una cosa chiarissima, a tutt'oggi ancora inascoltata, ossia nuove politiche di riqualificazione della città con il coinvolgimento dei residenti e di tutti i quartieri: la sicurezza è un bene comune che oggi chiediamo con ancora più forza, per Giacomo e per chiunque creda ancora che questa città meriti di essere di tutte le persone oneste e per bene che la vivono ogni giorno. Se mancano le idee per riqualificare e rendere più sicura la nostra città e l'intelligenza di volerle ascoltarle quando queste ci sono, allora si rischierà sempre di più di andare incontro al far west. Dobbiamo tutti quanti impegnarci di più per rendere la nostra città una comunità forte e coesa"", conclude."
3,Ansa,"
                                    Il Cdm ha stanziato 20 milioni per Emilia-Romagna e Marche
                                  ","""Il governo ha deliberato lo stato di emergenza per la Regione Emilia-Romagna e le Marche"". La proposta è stata illustrata dal ministro per la Protezione civile Nello Musumeci in Consiglio dei Ministri. ""Il provvedimento - ha detto il ministro per la Protezione Civile - riguarda le province di Reggio Emilia, Modena, Bologna, Ferrara, Ravenna, Forlì-Cesena e Rimini e la Regione Marche. Assieme allo stato di emergenza, che durerà 12 mesi, il Cdm ha stanziato 20 milioni di euro per fare fronte ai primi interventi urgenti, il soccorso e l'assistenza alla popolazione e il ripristino della funzionalità dei servizi e delle infrastrutture"". Anche lo stato d'emergenza per le Marche avrà una durata di 12 mesi. Il governo ha stanziato per la Regione 4 milioni di euro per i primi interventi d'urgenza, che vanno ad aggiungersi ai 20 stanziati per l'Emilia-Romagna. ""Al ministro Salvini ho già risposto ieri. Il ministro Salvini, come il ministro Musumeci, possono andare a controllare"" le spese sostenute dall'""Emilia-Romagna per l'emergenza alluvione del 2023 ""nelle banche dati"" che ""sono a disposizione del governo in tutte le sue articolazioni"", ha detto la presidente facente funzione della Regione Emilia-Romagna, Irene Priolo, rispondendo alle richieste del titolare del Mit di chiarimenti su come siano stati spesi i soldi stanziati per l'alluvione del 2023. ""Il governo bisogna che sia consapevole di ciò che possiede e di ciò che non possiede"", ha aggiunto Priolo in un punto stampa."
4,Ansa,"
                                Bonus Natale: 100 euro in tredicesima, su richiesta e per redditi non oltre 28mila euro
                              ","Un'indennità di 100 euro per il 2024 destinata ai lavoratori dipendenti con reddito complessivo non superiore a 28mila euro e con coniuge e almeno un figlio fiscalmente a carico. E' il Bonus Natale, in arrivo con le tredicesime di quest'anno, così come prevede l'emendamento del governo al decreto Omnibus all'esame delle commissioni Bilancio e Finanze del Senato. L'indennità ""non concorre alla formazione del reddito complessivo del lavoratore"", quindi i 100 euro saranno netti. L'una tantum sarà riconosciuta su richiesta del lavoratore, ""che attesta per iscritto di avervi diritto"". La misura ha un onere di 100,3 milioni per il 2024. Tra le condizioni per poter ricevere l'indennità, si indica che il lavoratore deve avere un coniuge ""non legalmente ed effettivamente separato e almeno un figlio, anche se nato fuori dal matrimonio, riconosciuto, adottivo o affidato"", che siano fiscalmente a carico, oppure deve avere ""almeno un figlio"" fiscalmente a carico in presenza di un nucleo familiare monogenitoriale. Inoltre il lavoratore deve avere capienza fiscale con riferimento ai redditi di lavoro dipendente percepiti: cioè l'imposta lorda determinata sui redditi di lavoro dipendente deve essere di ammontare superiore a quello della detrazione per tipo di reddito spettante. L'una tantum inoltre viene riproporzionata in funzione del periodo di lavoro svolto dal lavoratore del corso dell'anno. Nella determinazione del reddito complessivo, si precisa, vengono considerate anche la quota esente dei redditi agevolati in regimi di favore previsti per chi ha trasferito la propria residenza in Italia. Mentre non si tiene conto del reddito dell'immobile adibito ad abitazione principale e di quello delle relative pertinenze. Spetta ai sostituti d'imposta, ovvero i datori di lavoro, verificare in sede di conguaglio la spettanza dell'indennità e, qualora non si rilevi spettante, provvedere al recupero del relativo importo. Si prevede infine che i contribuenti aventi diritto all'indennità, qualora non l'abbiano ricevuta, possano richiederla nella dichiarazione dei redditi relativa al periodo di riferimento. Qualora invece l'indennità erogata non risulti ""non spettante o spettante in misura inferiore"", il relativo importo è restituito in sede di dichiarazione."
5,Ansa,"
                                Le regole per la patente a punti in Gazzetta, al via l'iter per le aziende
                              ","E' stato pubblicato in Gazzetta ufficiale il decreto attuativo del Ministero del lavoro contenente il Regolamento sulla patente a punti, che sarà obbligatoria dal primo ottobre per operare nei cantieri. Fonti del ministero fanno sapere che la circolare esplicativa dell'Ispettorato nazionale del Lavoro sarà pubblicata lunedì prossimo. Ferma restando l'operatività della misura per tutti i soggetti coinvolti a partire dal primo ottobre, spiegano le stesse fonti, le aziende potranno avviare le procedure per la patente a crediti e saranno accompagnate lungo tutto il processo di rilascio e prima applicazione continuando a lavorare.    "
6,Ansa,"
                                Zelensky: 'Ancora nessun ok da Stati Uniti e Gran Bretagna sull'uso di armi in Russia'
                              "," Il presidente ucraino Volodymyr Zelensky ha detto che Kiev non ha ancora ricevuto alcun via libera sull'uso delle armi a lungo raggio verso il territorio russo.  li aiuti militari degli alleati hanno registrato ""un'accelerazione"" dall'inizio di settembre.   Gli aiuti ""hanno subito un'accelerazione all'inizio di settembre e ne siamo felici, lo sentiamo"". Zelensky ha poi bollato come troppo vago il piano di pace proposto da Cina e Brasile questa primavera. ""Non credo che fosse un piano concreto. Non vedo azioni o fasi specifiche, solo procedure generalizzate. Le generalizzazioni nascondono sempre qualcosa"", ha detto ai giornalisti. Tre persone, tra cui un minore, sono state uccise e diverse persone sono rimaste ferite in un attacco missilistico russo a Kryvyi Rih. Lo ha riferito Oleksandr Vilkul, capo del Consiglio di difesa di Kryvyi Rih, citato da Ukrinform. ""Almeno due persone sono state uccise e altre tre ferite, tra cui bambini, mentre i russi attaccavano la zona residenziale della città. Potrebbero esserci ancora persone sotto le macerie"", ha scritto inizialmente Vilkul su Telegram. In un messaggio successivo, il funzionario ha riferito che tre persone sono state uccise nell'attacco. Il bilancio è stato confermato dal capo dell'amministrazione statale regionale di Dnipropetrovsk Serhii Lysak: ""Sono stati danneggiati edifici residenziali privati"", ha aggiunto. ""Droni ucraini hanno attaccato il 23esimo arsenale della Direzione principale missilistica e artiglieria del ministero della Difesa russo vicino al villaggio di Oktyabrskoye, nella regione russa di Tver"", ha scritto Rbc Ucraina citando media e canali Telegram russi. Secondo quanto riferito, il deposito si trova a soli 16 km a sud del 107° arsenale di Toropets, preso di mira in un precedente attacco del 18 settembre. Canali Telegram russi riferiscono di una forte esplosione e di incendi. Il governatore di Tver Igor Rudenya, citato dalla Tass, ha riferito che nella notte sono stati abbattuti droni nel sud-ovest della regione russa, senza tuttavia fornire dettagli sull'obiettivo dei raid o le possibili conseguenze. In seguito alla caduta di alcuni frammenti di due droni abbattuti vicino Tikhoretsk, nella regione russa di Krasnodar, le autorità hanno deciso di evacuare la popolazione dall'insediamento di Kuban. Sul posto, infatti, è scoppiato un incendio a causa di un'esplosione. A riferirlo è il governatore della regione Veniamin Kondratyev sul proprio canale Telegram. ""L'area di Tikhoretsk - scrive - è stata attaccata nella notte dal regione di Kiev. Due droni sono stati abbattuti dalla difesa aerea. Un incendio è divampato quando i frammenti sono caduti a terra. Iniziata la detonazione. Al momento i residenti dell'insediamento, che si trova vicino alla zona interessata dalle fiamme, sono stati evacuati temporaneamente per ragioni di sicurezza"". Nell'attacco di droni sul distretto di Tikhoretsk, nel territorio russo di Krasnodar, sarebbe stato colpito un deposito di munizioni. Lo scrivono alcuni media e canali Telegram russi, tra cui Astra e Baza, citati da Rbc Ucraina e Ukrainska Pravda.Astra scrive in particolare che l'attacco ha colpito un magazzino di munizioni nel villaggio di Kamenny del distretto di Tikhoretsk, pubblicando video attribuiti all'attacco che mostrano una grande esplosione nella notte. Al momento non si registrano vittime. La Russia ha abbattuto 101 droni ucraini sul suo territorio durante la notte, ha affermato il ministero della Difesa. ""Centouno Uav ad ala fissa ucraini sono stati distrutti e intercettati dai sistemi di difesa aerea"", ha affermato il ministero su Telegram. Cinquantatré droni sono stati abbattuti sulla regione di Bryansk, dove il governatore ha affermato che non ci sono state segnalazioni di danni o vittime. Diciotto sono caduti su Krasnodar, vicina alla Crimea, con il governatore che ha riferito che i detriti caduti da un velivolo ""hanno causato un incendio che si è propagato a oggetti esplosivi"" nel distretto di Tikhoretsk. I residenti sono stati evacuati ma non sono state segnalate vittime, ha aggiunto su Telegram."
7,Ansa,"
                                A Misano Bagnaia in pole position, secondo Martin
                              ","Francesco Bagnaia ha conquistato la pole position nel Gran Premio dell'Emilia Romagna. Il campione del mondo della Ducati ufficiale ha preceduto Jorge Martin su Ducati Pramac ed il compagno di squadra Enea Bastianini. Quarto Brad Binder su Ktm. Settimo Marc Marquez su Ducati team Grasini. Oggi pomeriggio alle 15 la Sprint Race, mentre la gara vera e propria è in programma domani alle 13."
8,Ansa,"
                                  
                                  In campo Venezia-Genoa 0-0- DIRETTA
                                ",LA DIRETTA 
9,Ansa,"
                                  
                                  Anziana uccisa in casa, il nipote: 'Abbiamo litigato, l'ho colpita con una forbice'
                                ","Una donna ottantenne residente a Chiavari (Genova) è stata uccisa nella sua abitazione: il nipote, Simone Monteverdi, è stato fermato. E' stato il giovane a chiamare i carabinieri dopo avere ucciso l'anziana, Andreina Canepa. ""La nonna è morta ma io sto bene"", ha detto al telefono del numero unico delle emergenze. Quando i militari sono arrivati nell'appartamento insieme al medico hanno trovato la donna ormai senza vita e il nipote sporco di sangue. ""Prima abbiamo litigato - il suo primo racconto agli inquirenti - poi l'ho colpita con una forbice che ho buttato dalla finestra"". Sul posto sta andando il pubblico ministero Francesca Rombolà e il medico legale Sara Lo Pinto."
10,Ansa,"
                                  
                                  Il 'dissing' tra Fedez e Tony Effe finisce con la canzone per Chiara Ferragni
                                ","   Era partita con un dissing - un violento e crudo scambio di insulti e accuse reciproche in rima postate sui social in cui sono state tirati in ballo successi e insuccessi professionali ma anche donne mercificate e vilipese in modo sconcertante, ex mogli o fidanzate, e addirittura figli minorenni - tra gli ex amici Fedez (con il supporto di Niky Savage) e Tony Effe. Dopo una faida passata attraverso pezzi di attacchi reciproci, sembra finita con una canzone, ""Allucinazione collettiva"", pubblicata nella notte del rapper milanese, al secolo Federico Leonardo Lucia, e dedicata all'ex moglie Chiara Ferragni e alla loro relazione naufragata negli ultimi mesi.    Nel testo Fedez da una parte lancia accuse all'influencer sposata nel 2018 e madre dei suoi due figli. ""Penso al tuo volto e non ti riconosco/ Eppure fa male (Eppure fa male) eppure ricordo (Ehi, ehi)/ - canta Fedez - Dì al tuo avvocato che mi ha contestato un tentato suicidio/ Che chiedo scusa, che chiedo venia, per procurato fastidio/ Ho preso le gocce e no pezzi di vetro perché sapevo che non volevi che si sporcasse il tappeto (che c... di spreco)/ Valori e ideali, perle ai maiali/ I nostri c... messi in Piazza Affari/ La nostra è una gara a chi corre ai ripari/ Finché magistrato non ci separi"". E all'entourage della Ferragni: ""Hai visto i tuoi amici? Sono yes man/ Saranno felici senza di me/ Sono parassiti, niente di che/ Io odiavo loro ma amavo te"". E dall'altra però Fedez sembra sperare in un riappacificamento: ""Ed io mi chiedo ancora se c'è un lieto fine a una favola infelice e storta/ Se fossi stato un altro me/ Tu un'altra te forse sarebbe tutta un'altra storia"". O ancora: ""Dimmi che è un incubo/ Mascherato da sogno/ Eppure lo so che mi hai donato le cose più belle che ho/ Con te ho vissuto cose che io non rivivrò mai più/ Vorrei cancellare tutta questa merda/ Guardarmi allo specchio tirarmi una sberla"".     Non sembra pensarla così la diretta interessata che già ieri aveva intimato ai due rapper, specialmente all'ex, di smetterla di tirarla in ballo e soprattutto di tenere fuori i bambini. In serata poi, la Ferragni aveva avvertito con tono gelido: ""Questa sera non uscirà l'ennesimo dissing che ha intrattenuto molto, ma una finta canzone romantica, priva di sincerità. Un palese tentativo di sfruttare il momento, un atto violento, considerando che sono stati dieci mesi molto difficili"". La Ferragni aveva spiegato che sta cercando di andare avanti nonostante tutto e chiede solo di essere lasciata fuori da questi giochi. ""In molte occasioni - scrive - ho scelto di restare in silenzio, forse troppe, per proteggere chi mi sta a cuore e tutelare la mia famiglia. Ma ora sono stanca. Stanca di subire gli attacchi gratuiti, pettegolezzi infondati e dicerie velenose. Credo sia giunto il momento di mettere un punto a tutto questo e di poter vivere serenamente, senza essere trascinata in situazioni che non mi appartengono né oggi, né mai più"".     Del lungo dissing tra Fedez e Tony Effe, che ha preceduto tutto questo e ha monopolizzato i social in queste ultime ore, basta ricordare appunto l'estrema violenza degli ""stracci"" sotto forma di parole che i due si sono tirati addosso con l'aiuto per Fedez dell'altro trapper Niky Savage (che l'autore di Icon accusa di averlo copiato sia nel look che nel resto ""Sei una brutta copia""). Da un lato Fedez: ""Vuoi fare hype con i miei figli, Tony LucaRelli (…) ti hanno mai spiegato la differenza tra un tumore e uno str... che è accusato di essere un truffatore? Mi spiace che Chiara ti abbia dato confidenza, almeno con te possiamo dire che ha fatto beneficenza"".     Dall'altra Tony Effe, ex membro della Dark Polo Gang e re delle classifiche estive assieme a Gaia con Sesso e Samba: ""Non si lascia una mamma sola (…). Lei ti è rimasta accanto nella malattia, e quando aveva bisogno tu sei scappato via"". E ancora: ""Hai fatto i figli solo per postarli, chissà che penseranno quando saranno grandi. Fai schifo, sei una vergogna"". "
11,Ansa,"
                                  
                                  Paoli: 'Mai avrei pensato di arrivarci. Vanoni? Libera e dura come il quarzo'
                                ","Una vita fatta di alti straordinariamente alti e di bassi profondi come gli abissi, una carriera luminosa, fatta di musica e parole immortali, collaborazioni e virate dal pop al jazz, un percorso libero in cui le emozioni e i sentimenti sono sempre stati al centro: Gino Paoli, il cantautore per eccellenza, compie 90 anni e, in un'intervista all'ANSA, ammette: ""Non ho mai immaginato di poter arrivare a questa età"". Nato il 23 settembre 1934 a Monfalcone, vive rintanato con la moglie Paola e circondato dai suoi affetti. Un po' orso, a volte ruvido, ma schietto e autentico come pochi, Paoli sorride davanti al traguardo dei 90 anni, ""un giorno come tutti gli altri, che festeggerò con i miei cari e con le persone che amo. E poi - sorride - arriveranno i 91, se sarò ancora vivo..."". Una meta non da tutti, considerando il dettaglio del proiettile che è incapsulato accanto al suo cuore dal 1963, quando si sparò per farla finita ma la pallottola si fermò nel pericardio anche se ""non rompe più le scatole facendo suonare il metal detector, deve essersi arrugginita"", ironizza nel libro autobiografico 'Cosa farò da grande. I miei primi 90 anni'. ""Volevo presentarlo come un libro da non leggere perché dentro ci sono proprio tutti i miei errori. Non ho mai voluto indossare maschere, ma sono quelli che mi hanno fatto crescere e rifarei tutto"", racconta ancora. Autore di canzoni indimenticabili, ne ha scritte oltre 200, da Sapore di sale a Una lunga storia d'amore, Il cielo in una stanza, La gatta, Quattro amici, Che cosa c'è, Senza Fine, Gino Paoli esordì per l'etichetta discografica di Nanni Ricordi nel 1959. Il Cantagiro, Sanremo, i gatti, il mare, i grandi amici da Tenco, Lauzi e De André, primi padri come lui della scuola musicale genovese, e poi le donne, Ornella Vanoni, Stefania Sandrelli e l'adorata moglie Paola Penzo.    Dal suo eremo, circondato dalle passioni di una vita, osserva il mondo con i suoi rapidi cambiamenti e conflitti. Se gli si chiede se veda cambiate le persone, i loro occhi, la sensibilità, Gino Paoli risponde con la consueta profondità da cui traspare l'anticonformismo di sempre: ""Si, mi sembra tutto molto cambiato, come se il condizionamento abbia tolto la visione personale. Al giorno d'oggi, si guardano cose che qualcuno ha già guardato, non si affronta più la realtà per come è, in modo personale, ma in qualche modo arriva già masticata e tradotta da qualcun altro, e questo non serve a niente"". Sul fronte della musica lo scenario evidentemente non entusiasma. ""Adesso - risponde Paoli - non si producono cose che resteranno, secondo me, non saprei indicare qualcosa in particolare, ma cosa resterà di questa musica di oggi non lo so, non vedo un futuro, non lo so vedere"", osserva. Ornella Vanoni compie 90 anni il 22 settembre, un giorno prima di lui. Un sodalizio che in qualche modo continua, parallelo, senza fine, un legame artistico importante come importante è stato, in anni più recenti, quello con Danilo Rea, con cui, pianoforte e voce, l'intesa di Paoli sul palco è sempre stata straordinaria. Mentre Ornella annuncia nuovi progetti, Gino si definisce ""pigro amante del suo divano"" anche se, racconta, ""il rapporto con il pubblico è qualcosa che ti manca e a cui non puoi rinunciare. Paola me lo dice sempre che ne ho bisogno"". Gli auguri di Paoli a Vanoni tramite l'ANSA sono naturalmente nel suo stile: ""Ornella è dura come il quarzo, non ha bisogno di auguri, sa cavarsela oltre ogni previsione. Con questa libertà che le dà l'età può dire quello che vuole, è troppo in gamba e nessuno ha il coraggio di contrastarla né penso che qualcuno pensi di poterlo fare. Ciò che le posso dire è 'Ornella, continua così come sei!"". Non si sa dove e quando rivedremo in scena Paoli ma c'è una buona notizia: ""Sto scrivendo nuove canzoni - rivela - ne ho cinque o sei che mi piacciono e ci sto lavorando"".   "
12,Ansa,"
                                    Urso: '15 manifestazioni di interesse per l'ex Ilva'
                                  ","Nella notte si è chiusa la fase preliminare della gara internazionale per l'ex Ilva con ""manifestazioni di interesse da parte di 15 attori internazionali e nazionali, alcuni dei quali hanno presentato una manifestazione per l'intero asset produttivo e altre per alcune parti non complete degli asset"". Lo ha detto il ministro delle Imprese e del Made in Italy Adolfo Urso parlando a margine di un evento a Catania. ""Inizia una fase in cui queste aziende potranno accedere a ulteriori informazioni sulla base delle quali costruire i loro piani industriali, finanziari, ambientali e occupazionali. E nel contempo, ove ci fossero altri interessati potrebbero comunque farlo in cordata con questi. E comunque è sempre possibile che altri accedano ad una manifestazione di interesse"", ha spiegato Urso. ""Penso che nei prossimi mesi definiranno piano industriali tra loro concorrenziali e noi sceglieremo quello che sarà migliore per garantire il rilancio della siderurgia nazionale e il percorso green del sito dell'ex Ilva che noi pensiamo possa diventare il più grande sito siderurgico green d'Europa"", ha aggiunto."
13,Ansa,"
                                    Chiara Petrolini ai domiciliari, giovedì l'interrogatorio dal Gip
                                  ","È stato fissato per giovedì 26 settembre l'interrogatorio di garanzia davanti al Gip del tribunale di Parma per Chiara Petrolini, la 21enne di Traversetolo agli arresti domiciliari da ieri mattina per omicidio premeditato e soppressione di cadavere, nell'ambito di un'indagine dei carabinieri. La giovane è stata accusata dopo il ritrovamento nel suo giardino di casa, il 9 agosto, del cadavere di un neonato, poi risultato da lei partorito due giorni prima. Le indagini sono proseguite e in seguito sono state trovate, sempre nel giardino, le ossa di un altro bimbo nato a maggio 2023, anche questo figlio di Chiara. Due gravidanze tenute nascoste a tutti. Fin dall'inizio della gravidanza Chiara Petrolini aveva in mente di uccidere il proprio figlio, prima, durante o dopo il parto del 7 agosto. Lo dimostrerebbero i suoi comportamenti, mirati a nascondere a tutti il proprio stato, la scelta di non sottoporsi mai ad accertamenti medici, ma di affidarsi a ricerche online per capire come abortire o indurre il parto, insomma per perseguire il proprio obiettivo. Sulla base di questa convinzione, formata dagli indizi raccolti, e dall'idea che la giovane avesse fatto qualcosa di analogo anche un anno prima, maggio 2023, la Procura di Parma ha chiesto e ottenuto l'arresto per la 21enne di Vignale di Traversetolo. La misura richiesta era il carcere, il Gip ha disposto gli arresti domiciliari per l'omicidio premeditato di agosto e la soppressione di cadavere del 12 maggio 2023. Chiara ha il divieto di comunicare con persone diverse da chi abita con lei, i genitori e il fratello minore. L'ordinanza è stata eseguita dai carabinieri del reparto operativo, la giovane è stata fotosegnalata in caserma e poi è tornata nella casa dove la famiglia si è trasferita da quando la villetta, dove sono stati trovati nel giro di un mese e mezzo i neonati sepolti, è sotto sequestro. ""Finalmente"" è l'unico commento all'arresto fatto da Sonia Canrossi, la madre del fidanzato della ragazza e padre, hanno confermato gli esami del Dna, di entrambi i bambini morti. Quando il 9 agosto è stato trovato il primo corpicino, la famiglia di Chiara era appena partita per gli Stati Uniti. Sono stati avvisati, è stato spiegato in conferenza stampa dal procuratore Alfonso D'Avino, ma hanno preferito non tornare subito.  Sono rientrati come previsto il 19, nel frattempo gli esami del Dna hanno rivelato che la 21enne, studentessa in scienze dell'educazione e baby sitter, era la madre, il suo fidanzato il padre. Se inizialmente gli inquirenti pensavano ad una messa in scena concordata da parte di tutta la famiglia, via via che le indagini sono proseguite si è arrivati alla consapevolezza che nessuno, né i genitori, né il fidanzato, sapesse della gravidanza. I genitori inizialmente sono stati anche loro indagati, per svolgere, con le garanzie, gli esami medico legali. Poi la loro posizione è stata stralciata e presumibilmente usciranno dall'inchiesta, quando gli accertamenti saranno conclusi. Hanno sempre dimostrato meraviglia e sorpresa per quanto successo, anche quando sono stati intercettati. Agli atti c'è un'intercettazione che scagiona la madre, quando chiese conto alla figlia, dopo il primo neonato morto, se era incinta anche la volta precedente che aveva avuto una emorragia simile: era maggio 2023. Chiara infatti anche ad agosto 2024 ha giustificato il sangue dicendo di aver avuto un ciclo mestruale abbondante. Alla domanda della madre, la risposta è stata no. E ha negato la seconda gravidanza anche in interrogatorio, almeno fino al ritrovamento delle ossa dell'altro figlio. A portare i carabinieri a trovare questi resti è stata un'intuizione, legata ad una frase della ragazza. ""Aveva detto che ha nascosto il corpo del neonato nel giardino perché lo voleva vicino a sé"", ha spiegato il comandante provinciale Andrea Pagliaro. E allora, quando si è ipotizzata la possibilità di una precedente gravidanza, ""si è pensato che se veramente ci fosse stato un altro bambino lo avrebbe sepolto sempre lì, vicino alla sua camera"". Quando sono state trovate le ossa ""eravamo increduli"", ha detto l'ufficiale. Chiara alla fine ha ammesso anche questo parto, ma ha negato di aver ucciso i bambini. Ha detto di aver pensato che entrambi fossero nati morti. ""Sulle modalità del parto di agosto è stata evasiva"", ha spiegato il procuratore, che ha sottolineato lo ""sgomento"" suscitato dalla vicenda. E se sui resti di maggio 2023 ancora le risposte scientifiche non sono complete, su quelli del secondo figlio gli esiti smentiscono le dichiarazioni dell'indagata. Era nato vivo, aveva respirato. La morte è stata dovuta a uno shock emorragico da recisione del cordone ombelicale."
14,Ansa,"
                                    Nel 2023 sono morti 485 pedoni, a Roma una vittima a settimana
                                  ","Ogni ora in Italia vengono investiti due pedoni, a Roma ne muore uno ogni settimana, le strisce pedonali sono sempre più insicure (175 morti lo scorso anno): sono tra le cifre del settimo rapporto Asaps sugli incidenti con pedoni nel 2023, elaborato grazie ai dati Istat.     Il numero di decessi sulle strade, 485, è lo stesso dell'anno precedente (314 uomini e 171 donne), ma sono aumentati i feriti, anche con danni permanenti, passati da 19.062 a 19.691, mentre nel 2021 - anno caratterizzato dalla pandemia - erano stati 16.693. Gli investimenti di pedoni sono stati 18.483. Tra le vittime anche 12 minori e 314 'over 65'. In retrospettiva, in Italia, tra il 1991 e il 2023 sono morti 24.420 pedoni e ne sono rimasti feriti più di 627mila, ""come tutti gli abitanti di Palermo"", sottolinea l'analisi dell'Associazione sostenitori della Polstrada. E peggiorano i dati dei decessi nelle grandi città, 129 rispetto ai 117 del 2022: Roma supera i dati del periodo pre-Covid con 55 morti, di cui 33 'over 65', seguita da Milano con 19 decessi e Napoli con 11. Nelle grandi città aumentano anche i feriti, dai 4.442 del 2020, in piena pandemia, ai 6.586 dello scorso anno, di cui 2.106 nella capitale, dove in pratica ogni giorno sei persone subiscono lesioni quando camminano per le strade. Complessivamente gli investimenti in cui il responsabile è stato il conducente del veicolo sono stati 9.958, con 229 decessi; d'altro canto, anche i pedoni sono sottoposti alle norme del Codice della Strada e gli incidenti provocati dai loro comportamenti irregolari sono stati ben 3.990, con 107 decessi e oltre 3.800 feriti. Molti gli episodi di pirateria, con 55 morti e 1.278 feriti. Il Lazio è la regione che ha avuto il maggior numero di decessi (87), seguita da Lombardia (58) e Campania (44); il mese più sanguinoso è stato settembre (61 decessi), quello meno a rischio maggio, con 22. E nel 2024 il contatore dell'Osservatorio Pedoni ha già superato 270 vittime tra l'1 gennaio e l'8 settembre. ""L'attraversamento pedonale in Italia è terra di conquista per i più indisciplinati, che non rallentano neppure di fronte agli anziani - commenta il presidente dell'Asaps, Giordano Biserni - Il Governo deve disporre assunzioni tra le forze di polizia e nelle polizie locali, da dedicare ai controlli stradali. Basta fare guerra ad autovelox, etilometri, perché questi sono i risultati che si stanno ottenendo, soprattutto per l'effetto 'liberi tutti'""."
15,Ansa,"
                                    Peste suina, quattro regioni fuori dalle restrizioni Ue. Ma preoccupa la lingua blu
                                  ","   Sono passati 46 anni da quando in Sardegna si verificò il primo caso di peste suina: era il 1978 e il virus si manifestò nel sud dell'Isola, giunto presumibilmente attraverso scarti alimentari arrivati su navi o aerei dalla Penisola Iberica, diffondendosi poi nelle zone interne con le transumanze. Oggi, dopo diversi piani di eradicazione a partire del 1982 e una strenua lotta al pascolo brado mutuata proprio dalla Spagna, l'isola esce finalmente dall'incubo: la malattia è stata eradicata e cadono anche le ultime restrizioni che negli anni hanno limitato la movimentazione e la commercializzazione delle carni suine, anche trasformate. Basti pensare che per un sardo era quasi impossibile portare anche solo un insaccato di suino fuori dall'Isola per il semplice autoconsumo.     Ma se per la Sardegna questo è un ""traguardo storico"", come hanno sottolineato sia la governatrice Alessandra Todde che Coldiretti, a esultare per la decisione della Commissione Ue sulla base della riunione del Comitato PAFF (Piante, Animali, Alimenti e Mangimi) tenutasi a Bruxelles, sono anche Calabria, Piemonte e Liguria. In alcuni territori di queste tre regioni la stessa commissione ha tolto le limitazioni che si sono abbattute sul comparto. ""Un ottimo risultato - dicono il ministro della Salute, Orazio Schillaci, e il ministro della Sovranità alimentare, Francesco Lollobrigida - Le misure adottate richiedono sacrifici alle aziende, a cui stiamo garantendo supporto, ma sono necessarie per salvaguardare la salute animale e scongiurare ricadute sulle attività degli allevamenti. Questi primi risultati indicano la strada da seguire, secondo la strategia messa in atto dalla struttura commissariale, che sta lavorando senza sosta anche nelle altre aree interessate dalla peste suina africana"".     Ma a preoccupare non è solo la Psa. C'è anche un'altra malattia degli animali che si sta espandendo in Italia, la lingua blu (febbre catarrale degli ovini). Lombardia, Calabria e Piemonte tra le regioni più colpite nella Penisola - come evidenziato nei giorni scorsi da Coldiretti - ma in Sardegna sta dilagando. Nell'Isola i focolai sono oltre 2100 con quasi 9mila ovini morti, secondo i dati dell'Istituto zooprofilattico sperimentale dell'Isola guidato sino a qualche tempo fa da Giovanni Filippini, oggi dg della Sanità Animale al ministero della Salute e in prima linea contro le epizoozie.    Secondo l'unità organizzativa veterinaria della direzione regionale Welfare della Regione Lombardia, ad oggi sono stati registrati 56 focolai di blue tongue in allevamenti di ovini (nelle province di Lecco, Sondrio, Como, Varese, Bergamo e Pavia) e 7 in allevamenti di bovini (nelle province di Lecco, Monza-Brianza, Como, Bergamo e Pavia). In Calabria sono una cinquantina i focolai e circa 2mila i capi morti. La lingua blu è arrivata anche in Piemonte, nel Torinese e nell'Alessandrino, con un centinaio di focolai e altrettanti capi morti, a cui si aggiungono i casi registrati, e confermati dall'Izs di Teramo, in Valle d'Aosta nei comuni di Perloz e Aosta."
16,Ansa,"
                                    Un vandalo danneggia un'opera di Ai Weiwei a Bologna, verrà arrestato
                                  ","Verrà arrestato dalla polizia di Bologna il vandalo, un uno originario della Repubblica Ceca, di 57 anni, che ha distrutto un'opera dell'artista cinese Ai Weiwei, la cui mostra è stata inaugurata oggi a Palazzo Fava. Dopo aver mandato in frantumi un'opera di porcellana è stato fermato da addetti alla sicurezza e accompagnato in questura. Sarà arrestato con l'accusa di distruzione di beni culturali o paesaggistici."
